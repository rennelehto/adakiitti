'''
Ilmasto lämpenee lämpenemistään ja sen estämiseen kykenevät tahot
vain tahkoavat rahaa ympäristön kustannuksella. On aika tarttua
toimeen elinympäristön puolustamiseksi!

Ab Ruksi Oy Corporationin toimitusjohtaja velho Suur-Ruksi ylläpitää
portaaleja ympäri taiattoman maailman lentokenttiä adakiittimanaseoksesta
louhituilla kivillä, joiden korruptoitunut taikaenergia saastuttaa niin
lähiympäristöä kuin koko kotiplaneettaa.

Vaan velho Suur-Ruksi on saanut vihiä aikeistasi anastaa kivet ja puhdistaa
ne saastuttavasta energiasta ennen kuin jaat ne tarvitseville.
Tästä alkaa kilpajuoksu kivien luo!

Pystyt teleporttaamaan tukikohdastasi yhdelle ennalta määrittelemättömälle
kentälle, jonka jälkeen sinulla on rajattu määrä energiaa matkustaa portaalien
välillä. Kerättyäsi adakiitin, et voi enää palata kyseiselle kentälle.
Voit käyttää myös adakiitteja matkustamiseen, mutta muista että ne kuormittavat
ympäristöä. Harkitse tarkkaan liikkeesi!
'''

'''
Ammoisina aikoina suuret tietäjälahkot ylläpitivät harmoniaa luonnon ja ihmisen välillä. Tietäjät olivat voimakkaita,
sillä heidän valtansa tuli suoraan jumalilta. Mutta tietäjien ylimielisyys saattoi heidät kauemmaksi ja kauemmaksi
tehtävästään suojella luontoa ihmiseltä. Tietäjät alkoivat käyttää valtaansa ja voimiaan hallitakseen luontoa ja ihmisiä.
Kautta historian, tietäjät vaikuttivat maailman kehityksen kulkuun kriittisillä hetkillä, johdattaakseen ihmiskuntaa
kohti heidän halajamaansa tulevaisuutta, jossa ihmisellä on kaikki valta yli luonnon ja luonnon resurssit ovat täysin
ihmisen hyppysissä.

Vasta kun tietäjät näkivät teollisuuden aiheuttaman tuhon ihmiselle itselleen, valveutuivat he luontoa riivaavasta
kriisistä. Mutta teollisuus ja teknologia olivat jo kauan aikaa sitten ylittäneet tietäjien voiman ja resurssit.
Tietäjillä ei ollut muuta vaihtoehtoa kuin vakuuttaa ihmiskunta uhkaavasta ilmastokatastrofista. Vuosikymmenten työ
valui kerta toisensa jälkeen hukkaan, sillä ihmiskunnan johtajat eivät suostuneet toimimaan ilmastonlämpenemistä vastaan.
Suuri pettymys ihmiskunnan kiittämättömyyteen ja ahneuteen jakoi tietäjälahkot kahtia, ja kaksi puolta päättyivät sotaan.
Vanhat lahkot syyttivät ihmiskuntaa ja halusivat ilmastokatastrofin palauttavan tasapainon luonnon ja ihmisen välille.
Uudet lahkot taas halusivat estää ilmastokatastrofin ja valistaa ihmiskuntaa heitä uhkaavasta turmiosta.

Sota lahkojen välillä osoittautui mahdottomaksi voittaa, sillä tietäjät olivat liian voimakkaita tuhotakseen toisensa.
Ennen pitkää, pattitilanne ajoi molemmat puolet kohti yhtä ratkaisua: yhden velhon on kerättävä luonnon voimaa turvaavat
taikakivet jotka on piilotettu ympäri maailmaa ja käytettävä niiden sisällä olevaa voimaa voittaakseen sota. Vanhojen
lahkojen suunnitelmana oli käyttää niiden energiaa kiihdyttääkseen ilmastonmuutosta siihen pisteeseen ettei ihmiskunta
voi millään pysäyttää sitä, samalla kun uudet lahkot halajavat käyttää kyseistä voimaa poistaakseen kaikki taikavoima
maailmasta, jättäen luonnon kohtalon täysin ihmiskunnalle.

Toteuttaakseen tämän tehtävän, uudet lahkot valitsivat: sinut! Vastustajaksesi, vanhat lahkot valitsivat Suur-Velho 
Kaik-Oo-Koon, joka halajaa ihmiskunnan tietämättömyyttä ilmastonmuutoksesta. Nyt, sinun kuuluu kerätä niin paljon
taikakiviä kuin voit käyttämällä maailman lentokenttiä kiintopisteinä ja pysäyttää Kaik-Oo-Koo ennen kuin hän ehtii
tuhota ilmaston! Muista, että lopullinen tavoite on suojella luontoa, pidä siis huolta että sinun ja vastustajasi kilpa
ei ehdi tuhota luontoa kokonaan ennen aikojaan!

Onnea matkaan!
'''